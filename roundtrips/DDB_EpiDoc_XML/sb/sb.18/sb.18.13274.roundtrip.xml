<div xml:lang="grc" type="edition" xml:space="preserve" xmlns:xml="http://www.w3.org/XML/1998/namespace">
<ab>
    <lb n="1"/><g type="rho-cross"/> τοῖς πᾶσιν εὔδηλον καθέστηκεν ὡς τὴν ἄνωθεν καὶ ἐκ φύσεως προσκυρωθεῖσαν 

    <lb n="2"/>τοῖς ἀνθρώποις ἐλευθερίαν οὐδὲ χρόνος πολὺς οὐδὲ πλάνη παρακολουθήσασα μειῶσαι 

    <lb n="3"/>δυνήσεται. Ἰακὼβ γὰρ, ἐκ τῆς Ἀνταιοπολιτῶν ὁρμώμενος, καὶ διάξας μετὰ τοῦ ἐν ἁγίοις μου 

    <lb n="4"/>πατρὸς καιρὸν οὐκ ὀλίγον, πλείστην αὐτῷ θεραπείαν ἀπένειμεν. συνδιήγαγεν δὲ αὐτῷ καὶ Σοφία, 

    <lb n="5"/>σύμβιος ἐκείνου εὐνοεικωτατα, παραμένουσα μετὰ τοῦ αὐτῆς ἀνδρὸς τοῦ προονομασμένου 

    <lb n="6"/>Ἰακὼβ τῷ ἐν ἁγίοις δεσπότῃ μου τῷ ἐν λαμπρᾷ τῇ μνήμῃ πατρὶ. καὶ οὐδεμίαν ἐμφάνειαν πώποτε 

    <lb n="7"/>ηὖρον παρά τε τοῦ ἐμοῦ πατρὸς οὐδὲ παρʼ ἑτέρου οὐδὲ μὴν συνάλλαγμα, ὡς δοῦλοι καθεστήκασιν ἀπό τινος οἵου δήποτε 

    <lb n="8"/>νομίμου τίτλου. ἐξ ἐκείνων τοίνυν τῶν προονομασμένων Ἰακὼβ καὶ Σοφίας, παῖδες 

    <lb n="9"/>καθεστήκασιν <hi rend="supraline">Λί</hi>α καὶ <hi rend="supraline">Ῥαχὴλ</hi> καὶ Ῥεβέκκα. ἐκ Λίας τίκτεται παῖς Μάρκος· καὶ Μάρκος καὶ Σοφία, ἀλλὰ

    <lb n="10"/>Λίας τέλει τοῦ βίου ἐχρήσατο, ὡς τὸ θεῖον ἐβουλήθη, μετὰ τοῦ αὐτῆς υἱοῦ Μάρκου. καὶ Σοφία δὲ 

    <lb n="11"/>ἡ περιοῦσα, θυγάτηρ δὲ ταύτης τῆς ἀπελθούσης Λίας τίκτει Ἰωάννην 

    <lb n="12"/>καὶ Ἰσὰκ καὶ Ἰακὼβ καὶ ἄλλοι ἔκ τινος ἐλευθερίου, ταύτην μετὰ τῶν αὐτῶν παίδων ἕλκοντες 

    <lb n="13"/>εἰς δουλείαν ὄψονται ἀπαντῶντες τῷ φοβερωτάτῳ βήματι τοῦ Κρείττονος. καὶ ταῦτα μὲν περὶ τούτου. 

    <lb n="14"/>ἐπεὶ τοίνυν ἐκείνων τῶν προδηλωθέντων Ἰακὼβ καὶ Σοφίας, ὡς ἀνωτέρω 

    <lb n="15"/>δεδήλωται, γεγένηται Ῥαχὴλ καὶ Ῥεβέκκα καὶ Λία, καὶ Ῥαχὴλ μὲν μονήρη βίον εἵλατο. 

    <lb n="16"/>Λία δὲ τίκτει Σοφίαν τὴν περιοῦσαν τὰ νῦν καὶ Ῥεβέκκα Εὐλογίαν καὶ Μάρθαν. ἀλλὰ Εὐλογία τὸν ἀσκητικὸν 

    <lb n="17"/>μονήρη βίον εἵλατο καὶ αὐτὴ περιλείπεται δὲ Μάρθα ἡ Εὐλογίας ἀδελφὴ, θυγάτηρ Ῥεβέκκας τῆς μακαρίας ἐν τῷ ἐμῷ οἴκῳ διάγουσα. καὶ ἵνα μὴ χρόνῳ 

    <lb n="18"/>τινὶ ὑπό τινος τῶν ὡς εἰκὸς διαδεχομένων τὰ ἐμὰ δίκαια, μακρογηραῴη τὸν ἐμὸν λογιώτατον 

    <lb n="19"/>κληρονόμον, ἐπὶ πλεῖστον δὲ χρόνον τὸν ἐμὸν λογιώτατον υἱὸν καὶ κληρονόμον Βίκτορα φυλάξῃ τὸ θεῖον τῶν οἰκείων ἀπολαύοντα, ἵνα τοίνυν 

    <lb n="20"/>μὴ παρενοχλήσῃ Μάρθα οἵα δούλη τυγχάνουσῃ, τούτου χάριν ἐπὶ τὴν παροῦσαν ἐλήλυθα 

    <lb n="21"/>ἔγγραφον ὁμολογίαν, διʼ ἧς ἐννοῶ μὲν αὐτὴν <space extent="unknown" unit="character"/> καὶ ἀκριβῶς ἐπίσταμαι μὴ εἶναι 

    <lb n="22"/>παντελῶς δούλην μήτε ἐκ δούλης γεγενῆσθαι, καθʼ ὅν προαφηγησάμην τρόπον· 

    <lb n="23"/>εἰ δὲ καὶ ὡς εἰκὸς πειραθείη τις τῶν μετὰ ταῦτα ἐνοχλῆσαι αὐτῇ, ἐκ ταύτης τῆς 

    <lb n="24"/>ἐγγράφου ὁμολογίας, ᾗτινι καὶ συναινεῖν παρεσκεύσασα τὸν λογιώτατον σὺν Θεῷ δὲ 

    <lb n="25"/>ἐμὸν κληρονόμον, διʼ ἧς προτρέπομαι αὐτὴν ἐντεῦθεν ἤδη τὰ τῶν ἐλευθέρων 

    <lb n="26"/>διαπράξασθαι τε καὶ τὰ τοῖς ἐλευθέροις ἁρμόττοντα ποιεῖν. ἀκήκοα γὰρ αὐτῆς κατὰ τὸν παρόντα καιρὸν 

    <lb n="27"/>φθεγγομένης καὶ ἐρωτωμένης περί τινος κεφαλαίου ἀνήκοντος αὐτῇ ὡς οὐ καθέστηκα 

    <lb n="28"/>ἐλευθέρα. καὶ τούτου χάριν τὸ κρῖμα τοῦ Θεοῦ φοβηθεὶς καὶ ἐννοήσας τὴν φιλανθρωπίαν 

    <lb n="29"/>τοῦ Σωτῆρος ἀπεστέναξα, καὶ ἐπὶ τὴν παροῦσαν ἦλθον 

    <lb n="30"/>ἔγγραφον ὁμολογίαν, διʼ ἧς ἐγγράφου ὁμολογίας προετρεψάμην 

    <lb n="31"/>αὐτὴν γνῶναι ὥς ἐστιν μὲν ἐλευθέρα. εἰ δὲ καὶ ὡς εἰκὸς 

    <lb n="32"/>δ<unclear>ού</unclear>λη<unclear>ν</unclear> αὐτὴν ἐπιχ<supplied reason="lost" cert="low">ειρῆσαί τις λέγειν </supplied>, γινέσθω 

    <lb n="33"/>διὰ τῆς παρούσης ἐγγράφου ὁμολογίας ἐλευθέρα τοῦ
                
    <lb n="34"/>λοιποῦ, μὴ ὀχλουμένη  ὑπʼ οὐδενὸς μηδὲ ὑπὸ τοῦ ἐλλογιμωτάτου 

    <lb n="35"/>καὶ ποθεινοτάτου <supplied reason="lost">ἐμοῦ κληρονόμου τοῦ</supplied> καὶ συναινέσαντος κατὰ κέλευσιν 

    <lb n="36"/>ἐμὴν καὶ ἐπιτροπὴν ταύτῃ τῇ ἐγγράφῳ ὁμολογίᾳ. τοῦ λοιποῦ τοίνυν 

    <lb n="37"/>μηδὲν ὑφοράσθω μήδε ἐννοείτω τινὰ δύνασθαι λέγειν αὐτὴν 

    <lb n="38"/>δούλην, ἀλλὰ ἔστω καθὼς προδεδήλωται ἐλευθέρα, μηδενὸς 

    <lb n="39"/>δυναμένου τὴν ἄνωθεν αὐτῇ δεδομένην ἐλευθερίαν καταβλάψαι

    <lb n="39"/><gap reason="lost" extent="unknown" unit="line"/> 
</ab></div>